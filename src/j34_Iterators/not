

   Zaman içerisinde projelerin daha büyük ve karmaşık bir hal alması, bununla beraber müşterinin büyük resmi göremeyip
   gereksinimlerini tam olarak ortaya koyamaması, teknolojinin çok hızlı değişmesi ile beraber gereksinimlerin çabuk
   değişmesi ve bunu projemize entegre edemeyişimiz gibi problemlerden dolayı çoğu proje başarısızlık ile sonuçlanmaya başladı.
   Böylece proje sürecinin yönetilmesi konusu önemli bir konu oldu ve “Çevik (Agile) Yazılım Geliştirme Manifestosu” ortaya çıktı.
   Scrum; Agile proje yönetim metodolojilerinden biridir. Kompleks yazılım süreçlerinin yönetilmesi için kullanılır.
   Bunu yaparken bütünü parçalayan; tekrara dayalı bir yöntem izler. Düzenli geri bildirim ve planlamalarla hedefe ulaşmayı sağlar.
    Bu anlamda ihtiyaca yönelik ve esnek bir yapısı vardır. Müşteri ihtiyacına göre şekillendiği için müşterinin geri bildirimine
    göre yapılanmayı sağlar. İletişim ve takım çalışması çok önemlidir